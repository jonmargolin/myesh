

קירה רדינסקי מצטרפת, מודיעים על הקמת eshX
=========================================

17/04/2023  ·  צוות esh

![post-cover-image](https://www.esh.com/assets/kira-blog-cover.18be95ec.jpg)

#### אנו שמחים לבשר על מינויה של ד"ר קירה רדינסקי כחברת דירקטוריון בבנק וכעומדת בראש המעבדה החדשה לטכנולוגיות הדור הבא - eshX.

קירה, בעלת תואר שלישי בבינה מלאכותית, מכהנת כמנכ״לית חברת Diagnostic Robotics, אחת מחברות הבינה המלאכותית המובילות בעולם הרפואה, היא מומחית בעלת שם עולמי בתחום למידת המכונה ופעמיים כלת פרס בטחון ישראל. קירה כיהנה כמדענית הראשית של חברת eBay ולפני כן הובילה הקמת מערכות ביג-דאטה בחברת Microsoft.

מעבדת eshX בהובלתה תעסוק ביישום טכנולוגיות עתידיות בתחומי הבנקאות. טכנולוגיות אלו ישולבו בפעילות חברת הטכנולוגיה של הקבוצה, ובפעילותו השוטפת של הבנק. שילוב זה יאפשר לייעל את השירות ולהוזיל את העלויות ללקוחות הבנק.

לצד קירה, בצוות אשר מגייס אנשים בימים אלו, ייקחו חלק אל״מ במיל׳ משה וולף מנהל הטכנולוגיה של הבנק, בעברו מפקד ביחידה 8200, גם הוא חתן פרס ביטחון ישראל ולשעבר מנכ״ל חברות תשתיות התשלום הלאומיות מס״ב ושב״א, זאת לצד השותף-המייסד והטכנולוג הראשי של הקבוצה מר אלכס ליברנט.

במינויה כדירקטורית, מצטרפת קירה ליו״ר דירקטוריון הבנק פרופ׳ שמואל האוזר, לשעבר יו״ר רשות ניירות ערך, אל הדירקטורית ומשנה ליו״ר הדירקטוריון ד״ר נדין בודו-טרכטנברג, לשעבר משנה לנגידת בנק ישראל, ואל מנכ״ל הבנק מר קובי מלכין, לשעבר מנכ״ל בנק אוצר החייל.

צוות esh.

הערה: כל המידע הרשמי של esh, לרבות הודעות לעיתונות, יפורסם דרך אתר זה. מי שמעוניין לעקוב אחר ההתקדמות שלנו, ניתן להירשם לקבלת עדכונים על ידי הזנת כתובת הדואר האלקטרוני למטה.